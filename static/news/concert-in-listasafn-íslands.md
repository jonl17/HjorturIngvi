---
title: Tónleikar í Listasafni Íslands
title_en: Concert in Listasafn Íslands
date: 2020-02-08T13:06:47.018Z
image: /images/hjortur_johannsson_tix.is_800x600.jpg
---
24 Myndir

Það gleður mig að tilkynna fyrstu einleikstónleikana mína í Reykjavík, sem bera nafnið 24 myndir. Helstu upplýsingar má finna hér:

Talan 24 kemur víða fyrir, bæði í tónlist og annars staðar. Það eru 24 tímar í sólahringnum, en það eru einnig 24 tóntegundir, ef taldar eru bæði dúr og moll. Þannig hafa tónskáld eins og Bach, Chopin og Rachmaninov samið prelúdíur (og fúgur í tilviki Bachs) í öllum 24 tóntegundunum. Þá hafa djasspíanistar eins og Keith Jarrett haldið spunatónleika, þar sem hann leikur einn á píanóið músík sem verður til á staðnum.

24 myndir eru píanótónleikar þar sem Hjörtur spinnur á staðnum stuttar tónsmíðar úr öllum 24 tóntegundum á píanó í ákveðinni röð, þar sem þessar tvær hefðir mætast. Lögð er áhersla að tæma hugann á undan, þannig að tónlistin verði til á staðnum en byggist ekki á áður ákveðinni áætlun.Hjörtur Ingvi Jóhannsson er fæddur 1987 og er e.t.v. best þekktur sem hljómborðsleikari hljómsveitarinnar Hjaltalín. 

Hann er virkur píanóleikari, tónskáld og útsetjari, auk þess að kenna á píanó við Menntaskólann í Tónlist. Þá hefur hann unnið í leikhúsinu, en hann var t.a.m. tónlistarstjóri í Ronju Ræningjadóttur í Þjóðleikhúsinu á síiðasta leikári. Hjörtur lærði djasspíanóleik í Konservatoríunni í Amsterdam, þaðan sem hann útskrifaðist 2015.Þetta verkefni er styrkt af launasjóði tónlistarflytjenda.

\
Miðasala er á [tix.is](https://tix.is/is/event/9729/24-myndir/)
